Komornik Sądowy przy Sądzie Rejonowym w Piotrkowie Trybunalskim Agnieszka Różycka na podstawie art. 953 kpc podaje do publicznej wiadomości, że w dniu 06-05-2024 o godz. 10:10 w budynku Sądu Rejonowego w Piotrkowie Trybunalskim z siedzibą przy Słowackiego 5, 97-300 Piotrków Trybunalski, sala X, odbędzie się pierwsza licytacja nieruchomości należącej do dłużnika: Małgorzata Pigoń, położonej przy ul. Piotrkowska 86,Wola Moszczenicka, 97-310 Moszczenica, dla której Sąd Rejonowy w Piotrkowie Trybunalskim Wydział Ksiąg Wieczystych prowadzi księgę wieczystą o numerze PT1P/00059329/6.
Opis nieruchomości:
działka ozn. nr 397 o powierzchni 0,0982 ha, posiadająca dobry kształt, w formie zbliżonej do prostokąta, o średniej szerokości ok. 24,50 m. Tereny działek sąsiednich zabudowane są budynkami mieszkalnymi jednorodzinnymi oraz budynkami usługowymi zlokalizowanymi po drugiej stronie ul. Piotrkowskiej. Nieruchomość posiada zadawalającą infrastrukturę techniczną (sieć elektryczna, wodociągowa i kanalizacyjną). Na działce znajduje się również studnia wodna. Nieruchomość zlokalizowana przy skrzyżowaniu ul. Piotrkowskiej, stanowiącej fragment drogi krajowej nr 716 i lokalnej drogi, o nawierzchni asfaltowej, stanowiącej ul. Projektowaną. Wjazd na nieruchomość odbywa się z ul. Projektowanej, od północnej strony działki ozn. nr 397. Dostępność komunikacyjna nieruchomości jest b. dobry, z drogi wojewódzkiej utwardzonej asfaltem, stanowiącej ul. Leśną. Wjazd na nieruchomość urządzony od jej strony wschodniej. W skład nieruchomości wchodzi: a) murowany budynek mieszkalny, jednokondygnacyjny, niepodpiwniczony, ze strychem użytkowym, o powierzchni zabudowy 107 m2 i powierzchni użytkowej 89,10 m2. Budynek wolnostojący realizowany w połowie latach 50 ubiegłego wieku. Instalacja centralnego ogrzewania - lokalne z kotłowni usytuowanej w łazience, wodociągowa, kanalizacyjna, elektryczna, b) murowany budynek mieszkalny, jednokondygnacyjny (oficyna), niepodpiwniczony, ze strychem nieużytkowym, o powierzchni zabudowy 79 m2 i powierzchni użytkowej 52,10 m2, z dobudowanym pomieszczeniem kotłowni. Budynek realizowany w latach 40 jako inwentarski, a następnie adaptowany na cele mieszkaniowe w latach 50 ubiegłego wieku. Budynek remontowany i modernizowany w pierwszych latach obecnego wieku. Instalacja centralnego ogrzewania - lokalne z kotłowni usytuowanej w przybudówce, wodociągowa, kanalizacyjna, elektryczna, c) murowany budynek gospodarczy, jednokondygnacyjny, niepodpiwniczony, ze strychem nie użytkowym, o powierzchni zabudowy 72,00 m2. Budynek zrealizowany w końcowych latach ubiegłego wieku. Instalacja elektryczna. Nieruchomość jest ogrodzona płotem z siatki metalowej, wspartej na słupkach metalowych, z uzupełniającą metalową bramą i furtką. Teren nieruchomości w części frontowej posiada urządzoną podstawową zieleń ozdobną wraz z elementami małej architektury ( drewniana altana) Część działki, między budynkami, posiada utwardzone podjazdy i chodniki utwardzone płytami betonowymi, wylewanymi na mokrą. Działka nie wykazuje negatywnych cech hydrogeologicznych. Teren działki ozn. nr 397 nie posiada obowiązującego planie zagospodarowania przestrzennego gminy Moszczenica. Zgodnie ze studium uwarunkowań i kierunków zagospodarowania przestrzennego miasta Moszczenica, zabudowana działka ozn. nr 397 jest położona w obszarze terenów zabudowy mieszkaniowej oznaczonej symbolem MN,

Suma oszacowania wynosi 341 200,00 zł, zaś cena wywołania jest równa 3/4 sumy oszacowania i wynosi 255 900,00 zł. Licytant przystępujący do przetargu powinien złożyć rękojmię w wysokości jednej dziesiątej sumy oszacowania, to jest kwotę 34 120,00 zł. Rękojmia może być złożona w gotówce albo w książeczce oszczędnościowej zaopatrzonej w upoważnienie właściciela książeczki do wypłaty całego wkładu stosownie do prawomocnego postanowienia sądu o utracie rękojmi. Rękojmię należy złożyć na konto komornika: bank 92 1020 3916 0000 0902 0078 6749.. Rękojmię nalezy uiścić najpóźniej w dniu poprzedzającym przetarg.

Zgodnie z przepisem art. 976 § 1 kpc w przetargu nie mogą uczestniczyć: dłużnik, komornik, ich małżonkowie, dzieci, rodzice i rodzeństwo oraz osoby obecne na licytacji w charakterze urzędowym, licytant, który nie wykonał warunków poprzedniej licytacji, osoby, które mogą nabyć nieruchomość tylko za zezwoleniem organu państwowego, a zezwolenia tego nie przedstawiły.

W ciągu dwóch tygodni przed licytacją wolno oglądać nieruchomość w dni powszednie od godz. 10:00 do godz. 15:00oraz przeglądać akta postępowania egzekucyjnego w Sądzie Rejonowym w Piotrkowie Trybunalskim mieszczącym się pod adresem: Słowackiego 5, Piotrków Trybunalski, 97-300 Piotrków Trybunalski.

Prawa osób trzecich nie będą przeszkodą do licytacji i przysądzenia własności na rzecz nabywcy bez zastrzeżeń, jeżeli osoby te przed rozpoczęciem przetargu nie złożą dowodu, iż wniosły powództwo o zwolnienie nieruchomości lub przedmiotów razem z nią zajętych od egzekucji i uzyskały w tym zakresie orzeczenie wstrzymujące egzekucję.

Użytkowanie, służebności i prawa dożywotnika, jeżeli nie są ujawnione w księdze wieczystej lub przez złożenie dokumentu do zbioru dokumentów i nie zostaną zgłoszone najpóźniej na trzy dni przed rozpoczęciem licytacji, nie będą uwzględnione w dalszym toku egzekucji i wygasną z chwilą uprawomocnienia się postanowienia o przysądzeniu własności.