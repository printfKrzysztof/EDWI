Komornik Sądowy przy Sądzie Rejonowym w Legnicy Czesław Walczak Zastępca Ewa Bagińska-Tyzenhauz podaje do publicznej wiadomości, że w sprawie KM 1851/18 w dniu: 29.04.2024 o godzinie: 10:00 rozpocznie się w trybie ustalonym w art.  9864 § 4 ustawy z dnia 17 listopada 1964 r. Kodeks postępowania cywilnego (dalej: kpc) pierwsza licytacja w trybie elektronicznym następujących nieruchomości: 

- ułamkowej części nieruchomości położonej przy  Mikołowska 12/1a, 59-220 Legnica, dla której Sąd Rejonowy w Legnicy VI Wydział Ksiąg Wieczystych  (adres: ul.  Kościuszki 1-3, Legnica, 59-220 Legnica)  prowadzi księgę wieczystą o numerze LE1L/00038787/1.

Opis nieruchomości:
Przedmiotem licytacji jest ułamkowa część nieruchomości gruntowej położonej w Legnicy przy ul. Mikołowskiej 12 na działce nr 320 (obręb Ogrody) i stanowiącej odrębną nieruchomość budynek mieszkalny. Działka nr 320 o powierzchni 227 m2, zabudowana domem mieszkalnym, jednorodzinnym w zabudowie szeregowej o powierzchni zabudowy 88 m2 i powierzchni użytkowej 327,4 m2. Zgodnie z miejscowym planem zagospodarowania przestrzennego teren, na którym znajduje się budynek, oznaczony 14 M - zespół istniejącej zabudowy mieszkaniowej jednorodzinnej - do zachowania. Ulica, przy której zlokalizowany jest budynek, jest ulicą wewnętrzną, osiedlową ślepą. Odległość do centrum miasta wynosi około 1,0 km. W bliskiej odległości biegnie droga szybkiego ruchu S3 (~ 0,5 km). Dostęp do środków komunikacji miejskiej dobry, odległość od ważniejszych obiektów użyteczności publicznej i centrum miasta średnia. W pobliżu znajdują się szkoły, przedszkola, obiekty handlowe i usługowe, przychodnia zdrowia, prywatne gabinety lekarskie oraz obiekty sakralne. W niewielkiej odległości znajduje się hala sportowa. Dojazd drogą o nawierzchni asfaltowej. Działka posiada kształt prostokąta, od strony północnej przylega do działki nr 335/6, która została zakupiona na poprawę zagospodarowania wycenianej nieruchomości. Teren działki płaski. Działka nr 320 o powierzchni 227 m2, zabudowana domem mieszkalnym jednorodzinnym w zabudowie szeregowej o powierzchni użytkowej 327,4 m2. Działka zagospodarowana, ogrodzona z trzech stron. Od frontu ogrodzenie murowane z cegły klinkierowej, brama wjazdowa i furtka ze stali. Wjazd do garażu i dojście do budynku wybrukowane kostką betonową. Liczne nasadzenia roślin ozdobnych. Budynek mieszkalny Budynek wybudowany metodą tradycyjną w latach 1990, w zabudowie szeregowej, 2-kondygnacyjny z poddaszem, podpiwniczony, o zróżnicowanych poziomach, z pomieszczeniem garażowym wbudowanym w bryle budynku. Konstrukcję nośną połaci dachu stanowią krokwie drewniane, pokrycie z blachy na deskowaniu. Stropy żelbetowe. Schody wewnętrzne żelbetowe, obłożone drewnen, barierki drewniane. Obróbki blacharskie, rynny i rury spustowe z blachy ocynkowanej. Stolarka okienna PCV z roletami zewnętrznymi. Stolarka wewnętrzna - drewniana. Drzwi zewnętrzne drewniane. Budynek ocieplony styropianem. Budynek wyposażony w instalacje: elektryczną, wodną, kanalizacyjną, gazową, centralnego ogrzewania. Centralne ogrzewanie zasilane z pieca na opał stały, umiejscowiony w pomieszczeniu garażowym - grzejniki żeliwne. Program użytkowy o stan wykończeniowy pomieszczeń PIWNICE - pomieszczenie garażowe - brama uchylna, posadzka wyłożona odpadami z marmuru, wydzielona część warsztatowa i zamontowany piec na opał stały; - pomieszczenie gospodarcze z wyjściem do ogrodu; - pralnia - posadzka z płytek, zamontowany piec gazowy i zlewozmywak. POMIĘDZY PIWNICĄ A PARTEREM (od ogrodu) - pokój - podłoga parkietowa; PARTER - pokój dzienny z wyjściem na taras - podłoga parkietowa, ściany malowane i tapetowane, kominek z cegły klinkierowej; - kuchnia - podłoga z płytek ceramicznych i parkietowa, zabudowa kuchenna ze zlewozmywakiem i sprzętem GD; - łazienka z WC - ustęp, umywalka, kabina prysznicowa, ściany i posadzka wyłożone płytkami ceramicznymi; - przedpokój z klatką schodową - posadzka ceramiczna, stopnie i podstopnie wyłożone drewnem, ściany częściowo wyłożone panelami PCV; - taras zewnętrzny - wejście z pokoju dziennego, z tarasu prowadzą schody zewnętrzne do ogrodu, posadzka lastrykowa, barierki metalowe. PÓŁPIĘTRO - pokój - posadzka z mozaiki parkietowej. PIĘTRO (od frontu) - 3 pokoje - podłogi parkietowe i z mozaiki parkietowej; - łazienka z WC - posadzka i ściany wyłożone płytkami ceramicznymi, wanna, umywalka, ustęp. Na jednej ze ścian płytki odpadły - rozebrane; - przedpokój - podłoga z mozaiki parkietowej. PODDASZE - pomieszczenie strychowe - nieocieplone.

Suma oszacowania wynosi 622 000,00 zł, zaś cena wywołania jest równa 3/4 sumy oszacowania i wynosi 466 500,00 zł.  


[/JEZELI][0=0]W ciągu dwóch tygodni przed licytacją wolno oglądać w kancelarii operat szacunkowy w/w nieruchomości w dni powszednie od godz. 09:00 do godz. 13:00. 

Licytant przystępujący do przetargu powinien złożyć rękojmię w wysokości jednej dziesiątej sumy oszacowania, to jest kwotę 62 200,00 zł.

Rękojmię należy złożyć na rachunek bankowy komornika 56 1050 1748 1000 0022 0595 9295 najpóźniej na 2 dni robocze przed rozpoczęciem przetargu. 


Sprzedaż dokonywana jest w drodze licytacji elektronicznej. Uczestnictwo w przetargu wymaga założenia konta w systemie teleinformatycznym obsługującym licytacje elektroniczne dostępnym pod adresem https://elicytacje.komornik.pl/  oraz przystąpienia do przetargu na dwa dni robocze przed jego rozpoczęciem. Licytant składa rękojmię najpóźniej na 2 dni robocze przed rozpoczęciem przetargu, a jeżeli bierze udział w licytacji jako pełnomocnik innej osoby, to przedkłada dodatkowo swoje umocowanie. Udział jednego licytanta wystarcza do odbycia przetargu. 

Na podstawie art.  9864 §  2 kpc warunkiem udziału w przetargu jest utworzenie indywidualnego konta w systemie teleinformatycznym. 

Licytacje wyżej wymienionych nieruchomości odbywają się w trybie elektronicznym i  zakończą się w dniu:  06.05.2024 o godzinie: 10:00. Na podstawie art. 9867po § 31 kpc, jeżeli w ciągu 5 minut przed planowanym terminem zakończenia przetargu zgłoszono postąpienie, termin ten ulega odroczeniu o 5 minut. Jeżeli w dodatkowym czasie zgłoszono dalsze postąpienie, termin zakończenia przetargu podlega każdorazowo odroczeniu o kolejne 5 minut, aż do momentu gdy ustaną postąpienia. 

Prawa osób trzecich nie będą przeszkodą do przeprowadzenia licytacji i przybicia na rzecz nabywcy bez zastrzeżeń, jeżeli osoby te przed rozpoczęciem przetargu nie złożą dowodu, że wniosły powództwo o zwolnienie przedmiotów od egzekucji i uzyskały w tym zakresie orzeczenie wstrzymujące egzekucję.


Użytkowanie, służebności i prawa dożywotnika, jeżeli nie są ujawnione w księdze wieczystej lub przez złożenie dokumentu do zbioru dokumentów i nie zostaną zgłoszone najpóźniej na trzy dni przed rozpoczęciem licytacji, nie będą uwzględnione w dalszym toku egzekucji i wygasną z chwilą uprawomocnienia się postanowienia o przysądzeniu własności. 


Zgodnie z art.  976 kpc, w przetargu nie mogą uczestniczyć: dłużnik, komornik, ich małżonkowie, dzieci, rodzice i rodzeństwo oraz osoby obecne na licytacji w charakterze urzędowym, licytant, który nie wykonał warunków poprzedniej licytacji, osoby, które mogą nabyć nieruchomość tylko za zezwoleniem organu państwowego, a zezwolenia tego nie przedstawiły.